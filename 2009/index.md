Descriere
=========

Proiectul „Lab Software Liber” reprezintă o continuare a workshop-urilor începute în cadrul Universității Tehnice din Cluj-Napoca, de către membrii grupului de utilizatori Linux din Cluj-Napoca (CJLUG).

### O scurtă istorie ###

În 2005 și 2006 la UTCN au fost ținute primele Workshop-uri GNU/Linux, la care au participat un număr mare de studenți. În scopul continuării tradiției, în 2009, s-a strâns o echipă din mai multe persoane care au decis crearea evenimenului „Lab Software Liber”. Acest proiect are menirea de a crea un mediu de colaborare și a strânge un grup de persoane dornice de a studia / a se juca cu soluțiile software libere.

### Unde și când ###

Evenimentul va începe în data de **29 Iunie și va continua până în data de 10 Iulie**. Organizatorii au primit suport din partea Universității Tehnice din Cluj-Napoca, și ca rezultat, locația va fi **laboratorul 206 din clădirea Universității din Observator (clădirea Ursus)**.

### Cine este așteptat la eveniment? ###

Toți colegii din Universitatea Tehnică și Universitatea Babeș Bolyai, studenți de la alte facultăți și alte specializări, elevi de la liceele din regiune.

Pentru asigurarea prezenței, avem un [formular pentru înscrieri](/2009/inscriere).

**Intrarea este liberă**. Te așteptăm!
